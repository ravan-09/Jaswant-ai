<p><span style="font-size:18px"><strong><span style="color:#e74c3c"><span style="font-family:Arial,Helvetica,sans-serif">राजस्थान के प्रमुख हवेलियाँ</span></span></strong></span></p>

<p style="text-align:justify"><span style="color:#2980b9"><span style="font-size:16px"><strong><span style="font-family:Arial,Helvetica,sans-serif">हवेली स्थापत्य</span></strong></span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- हवेली शब्द का शाब्दिक अर्थ &lsquo;बंद जगह&rsquo; होता है जिसका प्रयोग भारत में सामान्यत: किसी ऐतिहासिक और वास्तुकला महत्ता के निजी आवास के लिए प्रयुक्त किया जाता था।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- राजस्थान में हवेली स्थापत्य कला का विकास स्वतंत्र रूप से हुआ। हवेली निर्माण में मुख्य योगदान राजस्थान के सेठ-साहूकारों का रहा है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- हवेली स्थापत्य कला का विकास विशेषकर 17वीं-18वीं सदी में हुआ।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- राजस्थान में हवेली के प्रमुख द्वार के अगल-बगल के कमरे, सामने चौबारा, चौबारे के अगल-बगल व पृष्ठ में कमरे होते थे।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- राजस्थान में मरु क्षेत्र की हवेलियाँ अपनी पत्थर की जाली व कटाई के कारण तथा पूर्वी राजस्थान व हाड़ौती की हवेलियाँ अपनी कलात्मक संगतरासी के लिए प्रसिद्ध है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- शेखावटी की हवेलियाँ फ्रेस्को पेंटिंग (भित्ति चित्रण) के लिए जानी जाती हैं।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- राजस्थान की हवेलियाँ अपने छज्जों, बरामदों और झरोखों पर बारीक व उम्दा नक्काशी के लिए प्रसिद्ध है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- राजस्थान में जैसलमेर को &lsquo;हवेलियों का शहर&rsquo; तथा बीकानेर को &lsquo;हजार हवेलियों का शहर&rsquo; कहा जाता है।</span></span></p>

<p style="text-align:justify"><span style="color:#8e44ad"><span style="font-size:16px"><strong><span style="font-family:Arial,Helvetica,sans-serif">जैसलमेर की हवेलियाँ :-</span></strong></span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- आकार में राजस्थान के सबसे बड़े जिले जैसलमेर को &lsquo;हवेलियों की नगरी&rsquo; के रूप में जाना जाता है। जैसलमेर की हवेलियाँ पत्थरों की कटाई एवं जालियों के लिए प्रसिद्ध है। जैसलमेर में पटवों की हवेली, सालिमसिंह की हवेली, नथमल की हवेली स्थित है।</span></span></p>

<p style="text-align:justify"><span style="font-size:16px"><strong><span style="font-family:Arial,Helvetica,sans-serif">पटवों की हवेली :-</span></strong></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- जैसलमेर नगर के बीचों-बीच में स्थित पटवों की हवेली का निर्माण सेठ गुमानचन्द पटवा द्वारा 18वीं सदी के उत्तरार्द्ध में करवाया गया।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- यह हवेली अपनी शिल्पकला, नक्काशी एवं पत्थर में बारीक कटाई के लिए प्रसिद्ध है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- 5 मंजिला एवं 66 झरोखों से युक्त यह सबसे बड़ी हवेली है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- इस हवेली में हिन्दू, ईरानी, यहूदी व मुगल स्थापत्य कला का सुन्दर समन्वय है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- पटवों की हवेली विश्व की एकमात्र हवेली है जिसकी खिड़कियाँ पत्थर की बनी हुई हैं।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- पटवों की हवेली पाँच हवेलियों से मिलकर बनी हैं।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- इनकी पहली हवेली को &lsquo;कोठारी की पटवा हवेली&rsquo; कहते हैं।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- इसकी पहली मंजिल में नाव तथा हस्ती-हौपे के आकार के गवाक्ष है, दूसरी मंजिल में मेहराबदार सुन्दर छज्जे हैं, तीसरी मंजिल पर षट्कोणीय छज्जे हैं।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- इसमें एक हवेली के &lsquo;दीपघरों&rsquo; के शीशों पर ग्वालियर के मराठा शासक महादजी सिन्धिया को अंकित किया गया है।</span></span></p>

<p style="text-align:justify"><span style="font-size:16px"><strong><span style="font-family:Arial,Helvetica,sans-serif">सालिमसिंह की हवेली :-</span></strong></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- जैसलमेर के प्रधानमंत्री सालिमसिंह द्वारा 18वीं सदी में निर्मित की गई।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- 5 मंजिला हवेली अपनी पत्थर की नक्काशी एवं महीन जालियों के लिए प्रसिद्ध हैं।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- इसकी पाँचवीं मंजिल को मोतीमहल या जहाज महल कहते है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- सबसे ऊपरी मंजिल पर रथाकार झरोखे हैं।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- मोतीमहल के ऊपर लकड़ी की दो मंजिलें और भी बनाई गयी थी जो क्रमश: शीशमहल और रंगमहल कहलाती थी लेकिन राजकीय कोप के कारण तुड़वा दिया गया था।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- इसे 9 खण्डों वाली हवेली भी कहते हैं।</span></span></p>

<p style="text-align:justify"><span style="font-size:16px"><strong><span style="font-family:Arial,Helvetica,sans-serif">नथमल की हवेली :-</span></strong></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- 19वीं सदी के उत्तरार्द्ध में पीले रंग के पत्थरों से निर्मित 5 मंजिला हवेली।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- इस हवेली का निर्माण महारावल बैरीसाल के समय हुआ है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- इस हवेली के शिल्पकार &lsquo;हाथी&rsquo; एवं &lsquo;लालू&rsquo; थे।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- हवेली के प्रवेश द्वार के दोनों छोरों पर दो अलंकृत हाथी बने हुए हैं।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- जैसलमेर की सभी हवेलियों में शिल्पकारों द्वारा चौरस गोलाकार, अर्द्धचन्द्राकार, अष्टकोण, षट्कोण, पंचकोण एवं त्रिकोणीय खुदाई का शानदार काम किया गया।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- पीले पत्थरों पर कमल, लता, वल्लरी वृक्ष, कलश आदि आकृतियाँ देखने को मिलती हैं।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- सभी जालियों में एक ही पत्थर का प्रयोग तथा ज्यामितिक आकारों की प्रधानता जैसलमेर हवेलियों की विशेषताएँ हैं।</span></span></p>

<p style="text-align:justify"><span style="color:#8e44ad"><span style="font-size:16px"><strong><span style="font-family:Arial,Helvetica,sans-serif">बीकानेर की हवेलियाँ :-</span></strong></span></span></p>

<p style="text-align:justify"><span style="font-size:16px"><strong><span style="font-family:Arial,Helvetica,sans-serif">बच्छावतों की हवेली :-</span></strong></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- बीकानेर की सबसे पुरानी हवेली।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- इस हवेली का निर्माण 1593 ई. में कर्णसिंह बच्छावत ने करवाया था।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- लाल पत्थर से निर्मित।</span></span></p>

<p style="text-align:justify"><span style="color:#8e44ad"><span style="font-size:16px"><strong><span style="font-family:Arial,Helvetica,sans-serif">रामपुरिया की हवेलियाँ :-</span></strong></span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;- ये हवेलियाँ रामपुरिया मोहल्लों की एक गली में क्रमबद्ध रूप से निर्मित हैं।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- यह हवेलियाँ अपने विशाल आँगन और स्थापत्य कला के कारण विश्व विख्यात हैं।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- बच्छावतों की हवेलियों में सेठ भंवरलालजी रामपुरिया की हवेली, हीरालाल रामपुरिया की हवेली, माणिकचंद रामपुरिया की हवेली प्रमुख है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- मोहता, मूंदड़ा, डागा, गुलेच्छा, बागड़ी, रिखजी, कोठारी, सेठिया, बांठिया, ओसवाल एवं माहेश्वरी की हवेलियाँ बीकानेर की महत्वपूर्ण हवेलियाँ हैं।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- लक्ष्मीनारायण डागा की हवेली को &lsquo;गोल्डन किंग&rsquo; की हवेली के रूप में जाना जाता है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- सेठ चाँदमल ढड्&zwnj;ढा की हवेली बीकानेर में है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- रिखजी बागड़ी की हवेली (3 मंजिला) बीकानेर में है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- पूनमचंद जी कोठारी की हवेली बीकानेर में है। यह हवेली तितलीनुमा है। इस हवेली में सारा पत्थर दुलमेरा का है। इस हवेली के निर्माता भूधर जी चलवा थे।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- भैरोंदान जी कोठारी की हवेली (बीकानेर में) शाहजहाँ कालीन मुगल इमारतों की याद को ताजा कर देती है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- बीकानेर के लाखोटिया चौक की हवेली में सेठ मुरलीधर मोहता की हवेली, हनुमानदास मोहता की हवेली, शिवदास जी माणकलाल जी बिन्नाणी की हवेली प्रमुख है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- सेठ रामगोपाल गोवर्धनदास मेहता की हवेली बीकानेर में है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- बीकानेर की हवेलियों की सजावट में मुगल, राजपूत, यूरोपीय चित्र शैली का प्रयोग किया गया है। बीकानेर की हवेलियों में ज्यामितीय शैली की नक्काशी है एवं आधार को तराश कर बेल-बूटे, फूल, पत्तियाँ आदि उकेरे गये हैं।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- वर्ष 2012 में बीकानेर की हवेलियों को &lsquo;वर्ल्ड मोन्यूमेंट वॉच&rsquo; कार्यक्रम में शामिल किया गया था।</span></span></p>

<p style="text-align:justify"><span style="color:#8e44ad"><span style="font-size:16px"><strong><span style="font-family:Arial,Helvetica,sans-serif">जोधपुर की हवेलियाँ :-</span></strong></span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- जोधपुर की हवेलियों में पुष्य हवेली, पाल हवेली, बड़े मियां की हवेली, पोकरण की हवेली, पच्चीसा हवेली, राखी हवेली प्रमुख हैं।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- पुष्य हवेली विश्व का ज्ञात एकमात्र ऐसा भवन है जो एक ही नक्षत्र पुष्य नक्षत्र में बना है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- पुष्य हवेली का निर्माण महाराजा जसवंत सिंह द्वितीय के कामदार रघुनाथमल जोशी (भूरजी) ने करवाया था।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- खींचन (जोधपुर) में लाल पत्थरों की गोलेच्छा एवं टाटिया परिवारों की हवेलियाँ कलात्मक दृष्टि से अनुपम है।</span></span></p>

<p style="text-align:justify"><span style="color:#8e44ad"><span style="font-size:16px"><span style="font-family:Arial,Helvetica,sans-serif"><strong>शेखावटी की हवेलियाँ :-</strong>&nbsp;</span></span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- शेखावटी की हवेलियों का निर्माण भारतीय वास्तुकला की हवेली शैली स्थापत्य कला की विशेषताओं के अनुरूप हुआ है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- रामगढ़, नवलगढ़, मण्डावा, मुकुन्दगढ़, पिलानी आदि कस्बों की उत्कृष्ट हवेलियाँ हैं जो अपने भित्ति चित्रण के लिए विश्व विख्यात है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- रामगढ़, शेखावटी &lsquo;धनाढ्य सेठों की नगरी&rsquo; कहलाती है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- शेखावटी की हवेलियों के भित्ति चित्रण में पौराणिक, ऐतिहासिक विविध विषयों का चयन, स्वर्ण व प्राकृतिक रंगों का प्रयोग तथा फ्रेस्को बुनो, फ्रेस्को सेको व फ्रेस्को सिम्पल विधियों का प्रयोग किया गया है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- झुंझुनूं की ईसरदास मोदी की हवेली &lsquo;शताधिक खिड़कियों&rsquo; के लिए विश्वविख्यात है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif"><strong>&nbsp;नवलगढ़ :-</strong> झुंझुनूँ का शहर जहाँ निम्नलिखित हवेलियाँ हैं &ndash;</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(i) पौद्दारों की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(ii) भगतों की हवेलियाँ</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(iii) टीबड़े वाला की हवेलियाँ</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(iv) बघेरियों की हवेलियाँ/भगोरिया की हवेली।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(v) आठ हवेली कॉम्प्लेक्स</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(vi) चौखानी परिवार की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(vii) रूपनिवास महल हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(viii) खुर्रेदार चबूतरों की हवेलियाँ</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(ix) मोरारका की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;ध्यातव्य है कि नवलगढ़ को &lsquo;हवेलियों का नगर&rsquo; अथवा &lsquo;शेखावटी की स्वर्ण नगरी&rsquo; कहा जाता है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;<strong>बिसाऊ (झुंझुनूँ) :-</strong></span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(i) नाथूराम पोद्दार की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(ii) सेठ जयदयाल केड़िया की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(iii) सीताराम सिगतिया की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(iv) सेठ हीरालाल &ndash; बनारसीलाल की हवेली।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;<strong>महनसर :-</strong></span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(i) सोने-चाँदी की हवेली।</span></span></p>

<p style="text-align:justify"><span style="font-size:16px"><strong><span style="font-family:Arial,Helvetica,sans-serif">&nbsp;मण्डावा :-</span></strong></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(i) सागरमल लाडिया की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(ii) रामदेव चौखाणी की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(iii) मण्डावा की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;<strong>पिलानी (झुंझुनूँ) :- बिरला हवेली।</strong></span></span></p>

<p style="text-align:justify"><span style="font-size:16px"><strong><span style="font-family:Arial,Helvetica,sans-serif">&nbsp;डूंडलोद (झुंझुनूँ) :-</span></strong></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(i) सेठ लालचन्द गोयनका की हवेली।</span></span></p>

<p style="text-align:justify"><span style="font-size:16px"><strong><span style="font-family:Arial,Helvetica,sans-serif">&nbsp;मुकुन्दगढ़ (झुंझुनूँ) :-</span></strong></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(i) सेठ राधाकृष्ण की हवेली।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(ii) केसरदेव कानोड़िया की हवेली।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;<strong>चिड़ावा (झुंझुनूँ) :-</strong></span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(i) बागड़ियों की हवेली।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(ii) डालमिया की हवेली।</span></span></p>

<p style="text-align:justify"><span style="font-size:16px"><strong><span style="font-family:Arial,Helvetica,sans-serif">&nbsp;सीकर :-</span></strong></span></p>

<p style="text-align:justify"><span style="font-size:16px"><strong><span style="font-family:Arial,Helvetica,sans-serif">&nbsp;श्रीमाधोपुर :-</span></strong></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(i) पंसारी की हवेली।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;<strong>लक्ष्मणगढ़ :-</strong></span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(i) केड़िया की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(ii) राठी की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(iii) रोनेड़ी वालों के चौक की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(iv) जिजोड़िया हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(v) शिवनारायण मिर्जामल कायला की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(vi) तोलाराम परशुराम पुरिया की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;<strong>रामगढ़ :-</strong></span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(i) बैजनाथ रुइयाँ की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(ii) ताराचन्द रुइयाँ की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;(iii) खेमका सेठों की हवेलियाँ</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;सीकर में बिनाणियों की हवेली एवं नई हवेली समकालीन भित्ति चित्रों के लिए प्रसिद्ध है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;<strong>चूरू :-</strong></span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;1. मालजी का कमरा :- मालचंद कोठारी द्वारा निर्मित।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;2. रामनिवास गोयनका की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;3. मंत्रियों की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;4. सुराणों की हवेली :- चूरू की इस हवेली में 1100 से ज्यादा दरवाजे एवं खिड़कियाँ हैं।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;दानचंद चोपड़ा की हवेली सुजानगढ़ (चूरू) में स्थित है।</span></span></p>

<p style="text-align:justify"><span style="color:#8e44ad"><span style="font-size:16px"><strong><span style="font-family:Arial,Helvetica,sans-serif">&nbsp;उदयपुर :-</span></strong></span></span></p>

<p style="text-align:justify"><span style="font-size:16px"><strong><span style="font-family:Arial,Helvetica,sans-serif">&nbsp;1. बागौर की हवेली :-</span></strong></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- उदयपुर में पिछोला झील के निकट बागौर की हवेली का निर्माण ठाकुर अमरचंद बड़वा ने करवाया।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- इस हवेली में 138 कमरे बने हुए हैं।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- 1986 में यहाँ पर पश्चिमी क्षेत्र सांस्कृतिक केन्द्र को स्थापित किया गया है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">- इसी हवेली में विश्व की सबसे बड़ी पगड़ी रखी हुई है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;<strong>2. बाफना की हवेली</strong></span></span></p>

<p style="text-align:justify"><span style="font-size:16px"><strong><span style="font-family:Arial,Helvetica,sans-serif">&nbsp;3. मोहनसिंह जी की हवेली</span></strong></span></p>

<p style="text-align:justify"><span style="font-size:16px"><strong><span style="font-family:Arial,Helvetica,sans-serif">&nbsp;4. पिपलिया की हवेली।</span></strong></span></p>

<p style="text-align:justify"><span style="font-size:16px"><strong><span style="font-family:Arial,Helvetica,sans-serif">&nbsp;कोटा :-</span></strong></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;1. बड़े देवता की हवेली :- इसे देवता श्रीधरजी की हवेली भी कहा जाता है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;2. झालाजी की हवेली :- जालिमसिंह द्वारा निर्मित हवेली।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;<strong>जयपुर :-</strong></span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;1. पुरोहित जी की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;2. नाटाणियों की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;3. ख्वास जी की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;4. धाबाईजी की दीवान साहब की हवेली।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;5. रत्नाकर पुण्डरीक की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;6. चूड़सिंह की हवेली (आमेर में)।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;7. नानाजी की हवेली।</span></span></p>

<p style="text-align:justify"><span style="font-size:16px"><strong><span style="font-family:Arial,Helvetica,sans-serif">&nbsp;झालावाड़ :-</span></strong></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;1. काले बाबू की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;2. सात खाँ की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;3. गुलजार हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;4. दीवान साहब की हवेली</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;<strong>अजमेर :-</strong></span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;1. बादशाह की हवेली। (अकबर के समय निर्मित)</span></span></p>

<p style="text-align:justify"><span style="font-size:16px"><strong><span style="font-family:Arial,Helvetica,sans-serif">&nbsp;टोंक :-</span></strong></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;1. सुनहरी कोठी (बकरा ईद पर ऊँट की बलि देने के लिए प्रसिद्ध)</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;निर्माता :- वजीरुद्दौला खाँ।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;<strong>करौली :-</strong></span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;1. वंशी पत्थर की हवेली।</span></span></p>
